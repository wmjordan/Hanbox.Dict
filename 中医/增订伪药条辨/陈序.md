天下惟似是而非者，辨之不容不早，亦绝之不容不严。莠之乱苗，紫之夺朱，其近在目前，而尽人能识者，圣人犹恶焉，进而有关乎生人性命之原。世道淳浇之故，而又为人所难辨者可知矣。`肖岩`茂才，余通家子也，承累世青囊之学，居恒出其术以活人，辄应手起。盖其诊脉处方，不特于脏腑之伏也，血气之留也，空窍之塞也，关鬲之碍也，必洞见其症结，下及阴阳燥湿之宜，佐使君臣之法，亦皆考之必力，用之必神。故采药之道地新陈，采取时节，炮制经方，均讲之有素。每恨牟利之徒，贩售伪药，夭札生灵，爰即生平耳目所关，严加考究者，凡若干种，厘为《伪药条辨》，以为此固尽人所难辨，而又尽人所当辨者也。书成，问序于余。余维今之医者，识时方数种，读《本草》一书，辄诩诩然号于人曰：「邱之虫」，吾知其为[贝母]也；「原之堇」，吾知其为[乌头]也；「墙之茨」，吾知其为[蒺藜]也；「谷之」，吾知其为[茺蔚]也；「台庚缁撮」，吾知其为[香附]之称；「鬯荐黄流」，吾知其为[郁金]之号。究之[赤箭](天麻)青芝，饱读`雷公`之赋；露苗烟蕊，未提`风伯`之笼。《素问》即或成书，赭鞭未尝别味，问名则是，课实则非，当夫真假杂陈，未有不懵然罔辨者。无他，耳食虽详，而讲求无本也。今`肖岩`世兄，以霹雳手，运菩提心，良斯分，真假立见，使牛鬼蛇神，无从逃`温峤`之犀；而[马勃][牛溲](车前草)，皆得奏医师之效。将见向之草菅人命、渔利贩售者，无所往而可试其欺，因而愧悔之萌，良心复发，未始非由浇反淳之一机也。然则是书之有功于世道，岂浅鲜哉。余故乐为之序焉。

时`光绪`辛丑春和之月世愚弟`陈赞图`拜撰