博物固难，而于药材不得不求博焉；用药犹难，而于物性不得不求达焉。胡可人云亦云，而不致思哉。观`唐``显庆`重修《本草》，`孔志约`之序有言曰：动植形生，因方舛性；春秋节变，感气殊功。离其本土，则质同而效异；乖于采摘，乃物是而时非。此数语者，诚概括`神农`尝味、`雷公`炮炙之微义，犹举医家之能事矣。无如近世业医之士，率承父师之庭训，沿习方士之俚谈，既未曾阅历山川，访众材之出处，又不能L罗经史，采明哲之讨论，即《本草纲目》一书，乃药品之艺林，材用之渊薮，孰能细为考证？即或悉心研求，而传讹亦甚多，无怪乎习于道听途说，并惑于市侩妄言，致使**真材被弃，赝物风行**，如大黎子伪充[巨胜]，[相思子](红豆)混当[赤豆](赤小豆)，诸如此类，不胜枚举。沉萍如云：天地之于万物，生长收藏，本具五行之理；温凉厚薄，乃随九土之宜。然亦有禀性悬殊，而秋生夏死、春萎冬荣之不同，如夏麦冬瓜，腊梅秋菊，各以时荣，天下皆然。习见不异者，扩而充之，则`蜀`之稻，一岁二艺；`滇`之罂粟，四时皆花；`滇`默瓜茄豆蔓，逾冬不涸；松本长青，而`六诏`松针，交春黄陨；梅魁春首，而`滇`中梅蕊，腊尽花开；蓖麻干空如竹，西赕成木如拱；仙人掌草木也，他处遇霜即萎，`滇`南可列莳方丈，以作垣篱，开花如瓠，结果如瓜。此多诸家本草所不载，皆由**方土气候之不齐，而致物性种类亦不一**。不独此也，且收药储材，犹当**审其收采之时候，察其方土之寒燠，达其物性之变更**，揆之于理，而后乃收其效，非可以一隅之偏论，胶柱鼓瑟耳。假如植物之皮、叶、根D、花蕊、子仁之类，而必采摘有时。若[杜仲]、[黄柏]、[秦皮]等，其用在皮，理当取之于夏，因夏时浆发于皮，力全而功倍，春则浆未升，秋冬则浆已降，浆收皮藁，效用已失。[地骨]、[丹皮]、[芎](芎)、[归](当归)、[地](地黄)、[芍](白芍)，则亦宜各因其长盛之际而采之。其他如山草类之[芩](黄芩)、[连](黄连)、[知](知母)、[贝](贝母)，本多野生者佳，取用其根，宜于秋冬为胜。若[椿](椿白皮)、[樗](樗白皮)、[五茄](五加皮)等乔木之根皮，则亦宜采于落叶之时，其浆液归根，效力亦胜。至于[杏](杏仁)、[桃](桃仁)、果、瓜之仁核，类多收于夏秋。余目睹夏食未熟果瓜之核仁，多瘪薄无肉，可见未至其时，而生长不足也。若夫[甘菊]、[忍冬](金银花)、[凌霄](凌霄花)、[密蒙](密蒙花)等花，以及[苏叶](紫苏叶)、[藿香]、[薄荷]、[荆芥]、[青蒿]、[佩兰]等芳草之类，则各乘盛时而采之，则气足力全。既采之后，必当即时晒燥，庋藏箱缸，使芳香之气不散。苟煎服合度，效能更胜，否则或收采失时，及任其风吹湿蒸，不但失其气味效能，且增加霉毒，暗助病菌孳长，此不可不知也。苟能收采合时，炮制遵法，必须理有可循，再加亲知灼见，屡经试验，方可传信。乃今药肆射利，在小铺则以伪乱真，以紫乱朱，但求名状相似，不别效用冰炭，甚则黑明角充[犀角]，山羊角混[羚羊](羚羊角)，只求己利，不惜人害。在大铺则但求形色雅观，进值高昂，不别性质良窳，如[半夏]用`蜀`产，而不用`浙`产；[橘红]用`川`产，不用`建`产。大抵`川`夏颗大，形式雅观，`浙`产粒小。不知`川`夏质松，落水即胖，且力薄性劣，较之`浙`夏质坚味厚，功力皆宏者大不相同。橘红之用`川`产，亦因平薄无瘢痕，`建`红卷小有瘢痕，而形色虽不雅观，然气味浓厚，不若`川`红之味淡气薄耳。甚至医方上书明[苍术]而用茅术，书明[於术](白术)而用`江西`术。以苍术、`於`术价贱，茅术、`江西`术价贵，以价贵贱分高下耳，不知效能各有擅长，如苍术燥湿，茅术利湿，用处不同；`於`术健脾，`江西`术生津，补法悬殊。诸如此类，亦不胜枚举。前数年前，吾`绍`亦有相沿此恶习，近时则已改良之。然世人茫然不察，致将确能治病之药，嫌其轻贱而不用，反以重值购求不对病之赝品为神丹，直至不效，亦不自认误药之过，而惟委之天命而已。

呜呼！吾国药物不改良，医学无从进步。欲求其改良之道，必须从医药共同研究始，如上古`神农`尝医，中古`韩康`卖药，皆医士而兼药剂师也。自`赵宋`设立和剂药局，售药虽有专肆，而仍有医师指导售卖者也。不若近世医自为医，药自为药。行医者只辨性味处方，不明药品之真伪；卖药者只知形色雅观，不知炮制之精当。**至于产处之道地与否，丸、散、膏、丹之遵古与否，医师既不调查，药师亦不报告，分道扬镳，两不相谋，执而不变，岂有进步哉？**际此中医药竞争图存之时，医与药必须共同一气，将一切沿习积弊，一一设法改良。

`炳章`自幼娴药习医，至今仍以此为衣食谋，具有切身之关系，常蓄医药革命之决心，恨无实行除能力。于`民国`二年春，爰集同志，组织`和济药局`，为改良之创始，订正丸散膏丹方书，编著膏丸说明，考定传讹药品，撰述《规定药品之商榷》等书，刊印以来，传诵遐迩，荷蒙海内同志所欢迎，纷纷报告改良者，已有十馀埠之多。余故友`郑`君`肖岩`，亦夙具此心，著有《伪药条辨》一书，邮示于余，嘱余评注撰序而刊行之。余捧诵一周，其间所采伪药，计百十一种，能将传讹作伪等弊，从实验条辨发明，与余《规定药品之商榷》可谓无独有偶。惜门类不分，而药品产地丛多，质性不齐，未免遗漏。`炳章`爰将各药，别其门类，分订四卷，间有实验识见，鉴别条下，惟`郑`君原文，不敢更动只字。虽然吾国地大物博，岂能尽我二人所见，无非先创其例，以吾二人著先鞭耳。凡增补之，订正之，请质诸海内外医药经验家及博物家，果能相与有感，以臻完美，正不独吾道药界之幸甚，而天下苍生亦幸甚也夫。

`民国`十六年七月四明`曹炳章`序于`绍城``和济药局`