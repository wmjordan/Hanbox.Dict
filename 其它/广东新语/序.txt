古来诗人罕能著书。诗本性情，书根义理；作诗尚才华，著书贵学识。故前代曹刘颜谢及四杰十子之徒，绝不闻有书传世；而刘勰、崔鸿、颜师古、刘知几辈，亦不闻以诗名。其有能兼工并美者，一代盖无几人也。番禺屈翁山先生以诗名海内，宗工哲匠无不敛G叹服，比于有唐名家。
然人知其诗而已。余游岭南，见其《广东新语》诸书，又知其善著书也。粤东为天南奥区，人文自宋而开，至明乃大盛。名公钜卿，词人才士，肩背相望。翁山既己掇其精英，为《广东文选》矣，又以山川之秀异、物产之瑰奇、风俗之推迁、气候之忝错，与中州绝异，未至其地者不闻，至其地者不尽见，不可无书以叙述之。于是考方舆，披志乘，V之以身经，徵之以目G，久而成新语一书。其察物也，精以k；其谈议也，博而辨；其陈辞也，婉而多风。思古伤今、维风正俗之意，时时见于言表。游览者可以观土风，仕宦者可以知民隐，作史者可以徵故实，ご收呖梢宰驶润。视《华阳国志》、《岭南异物志》、《桂海虞衡》、《入蜀记》诸书，不啻兼有其美善哉！可以传矣！翁山之诗，祖灵均而宗太白，感物造端，比类托讽，大都妙于用虚。此书则博核精详，又善于抚实。才士固不可测，亦以见先生中年敛华就实，留心世故，练达多通，有用世才，非词人墨客、大而无当者比。惜乎生不遇时，终于不用也！
先生著书凡十馀种。其四书补注兼考，与何东滨共成者，殊有功于经传；虽经镂板，未行于中州。其《成仁录》表章尽节诸臣，尤有裨世教，惜未大成，仅有藁本藏于家，将就泯灭矣。独此书流行，余得交先生在其暮年，令来坟草宿矣。从其子索观遗集，有赠余诗四章，不胜感怆，因为叙是书，聊以当山阳怀旧之赋云尔。康熙庚辰仲春吴江潘耒撰。